[[File:Batwa_women_in_Burundi.jpg|thumb|Batwa women in Burundi]]
[[File:Flag_of_Burundi.svg|thumb|Flag of Burundi]]
'''Ikirundi''' ni ururimi ruvugwa n'abantu barenga imiriyoni icenda. Be n'igifaransa, ikirundi ni ururimi rwemewe n'amategeko kandi rukoreshwa mu gihugu c'[[Uburundi]]. Ururimi rw'ikirundi turusanga ruvugwa mumpande zose z'igihugu c'uburundi. Ikirundi gishaka gusa n’[[ikinyarwanda]] (mumvugo no munyandiko), ururimi rw’Abanyarwanda, kigashaka gusa kandi n’[[igiha]] be n'igihangaza, indimi zivugwa muri [[Tanzaniya]] cane cane kumbibe ivyo bihugu bihana. Ikirundi nirwo rurimi kama ruvugwa mu Burundi, rukavugwa mumpande zose z'igihugu c'Uburundi.

Ikirundi ni ururimi ruri mu ndimi zo muri afrika [[:fr:Langues_bantoues|bantu]]. Rwubatswe n'amajambo kama be n'amajambo yatiwe muzindi ndimi zibanyi nk'igiswahiri be no mu ndimi z'abakoroni (igifaransa n'ikidagi) rukagengwa n'amategeko y'indimburo. Inyandiko y'ikirundi ikoresha indome ndatini, ni ukuvuga indome z'[[ikiratini]]. Co kimwe n'izindi ndimi, kumenya kuvuga ikirundi, kucandika, kugitahura be n'indimburo vy'ikirundi bisaba kuvyiga.
[[File:FLII_Burundi.png|thumb|FLII Burundi]]

==Inyandiko y’Ikirundi: Ingorane nkurunkuru == 

Inama nkarishabwenge igira gatatu y'abigisha ikirundi mu mashure yisumbuye yabereye i Bujumbura kuva ku wa 29 Myandagaro gushika ku wa 2 Nyakanga 1983, yari yatumiye n’abigisha ikirundi muri Kaminuza y’[[Uburundi]] hamwe n’abashingwakirundi bo mu biro vy’Indero Kavukire (B.E.R.).
Iyo nama yarihweje ingorane nkurunkuru zerekeye inyandiko y’ikirundi, yongera iratorera umuti izitari nke. Ngizi ingingo zapfunditswe n’iyo nama:

<ol>
    <li> AMAJWI AVUGA 
        <br />
        a, e, i, o, u.
    </li>

    <li> AMAJWI Y’INDAGI
    <br />
    b, c, d, f, pf, g, h, j, k, m, n, ny, , ng, p, r, s, sh, t, ts, v, w, y, z. 
  </li>

    <li>
        INGORANE ZIFATIYE KU KWITIRANYA AMAJWI Y’INDAGI
    </li>


{| style="width:100%; background:transparent"
| align="left" |
  {| class="wikitable"
    !INGORANE!!UTURORERO!!IRYAPFUNDITSWE!!INSIGURO CANKE IMVO
    |- 
    | 1. l/r || A. umuliro/umuriro <br /> lero/rero || A. umuriro <br /> rero || Mu kirundi iryo jwi ryegereye r gusumba l
    |- 
    | || B. Polo/Poro <br /> Repubulika/Repuburika <br /> Amadolari/Amadorari || B. Poro <br /> Repuburika <br /> Amadorari || B. Amajambo matirano afatwa nk’ay’ikirundi, kuko aheza akigana inyubako n’imvugo  y’ururimi rutira. Ni hamwe n’uburyo amajwi aheza agakurikirana.
<br />
Uturorero:
        <ul>
            <li> <i>Umukirisu</i>: ntibavuga umukristu. </li>
            <li> <i>Ikawa yitwa robisita</i>: ntibavuga robista. </li>
            <li> <i> Intara ya Afirika</i>: ntibavuga Afrika. </li>
        </ul>
    |-
    | 2. s/sh || <ol type=A> <li> urusato/urushato <br /> amasaka/amashaka <br /> isaka/ishaka <br /> igisaka/igishaka </li> <li> igishakashaka/igisakasaka </li> </ol> || <ol type=A> <li> urusato <br /> amasaka/amashaka <br /> isaka/ashaka <br /> igisaka </li> <li> igishakashaka </li> </ol> || Kwandika ukurikije imvugo y’Abarundi.
    |- 
    | 3. s/ns || <ol type=A> <li> umusi/umunsi <br /> imisi/iminsi </li> <li> isomerwa/insomerwa </li> </ol> || <ol type=A> <li> umusi <br /> imisi </li> <li> isomerwa </li> </ol> || Kwandika ukurikije imvugo y’Abarundi benshi
    |- 
    | 4. f/pf || <ol type=A> <li> umupfakazi/umufakazi <br /> gupfupfahaza/gufufahaza <br /> umupfumu/umufumu <br /> kwipfuza/kwipfuza </li> <li> umupfa/umufa <br /> ipfu/ifu <br /> gupfutera/gufutera </li> </ol> || <ol type=A> <li> umupfakazi <br /> gupfupfahaza <br /> umupfumu <br /> kwipfuza </li> <li> umufa <br /> ifu <br /> gufutera </li> </ol> || Kwandika ukurikije imvugo y’Abarundi benshi. <br /> Kumenyesha urwaruka ikirudi c’itsitso.
    |-
    | 5. rw/gw || <ol type=A> <li> kurwara/kugwara <br /> indwara/ingwara <br /> kurwana/kugwana <br /> indwano/ingwano <br /> urwarwa/ugwagwa <br /> urwiri/ugwiri </li> <li> kurwa/kugwa <br /> kurwabira/kugwabira <br /> umurwi/umugwi </li> </ol> || <ol type=A> <li> kurwana <br /> indwara <br /> kurwana <br /> indwano <br /> urwarwa <br /> urwiri </li> <li> kugwa <br /> kugwabira <br /> umugwi </li> </ol> || Kwandika ukurikije imvugo y’Abarundi benshi
    |-
    | 6. bw/bg || kubwira/kubgira <br /> imbwa/imbga || kubwira <br /> imbwa || Mu vy’ukuri si bw kandi si bg. Ariko abanditsi benshi bamenyereye bw.
    |-
    | 7. rty/ty || irtyazo/ityazo <br /> gurtyo/gutyo <br /> ndtya/ntya || ityazo <br /> gutyo <br /> ntya || Mu mvugo bamwe bakoresha rty, ndty, abandi ty, nty. Ariko ibigereranye ni ty, nty.
    |-
    | 8. k/kw || <ol type=A> <li> kwurira/kurira <br /> kwongera/kongera <br /> kwubaka/kubaka </li> <li> noheza nkurira/noheza nkwurira <br /> nkongera/nkwongera <br /> nkubaka/nkwubaka <br /> nkicara/nkwicara </li> <li> nka kurya kw’urubeya/k’urubeya </li> <li> akana k’ubwenge/kw’ubwenge </li> </ol> || <ol type=A> <li> kwurira <br /> kwongera <br /> kwubaka </li> <li> nkurira <br /> nkongera <br /> nkubaka <br /> nkicara <br /> </li> <li> kw’urubeya </li> <li> akana k’ubwenge </li> </ol> || <ol type=A> <li> Itsitso ni -<i>urir</i>-, <i>onger</i>-, <i>ubak</i>-. <i>ku</i>- na yo ni inyitangizo y’umuvugire wa kigenze. Ijwi <i>u</i> ryo kuri <i>ku</i>- ricika incamwanya <i>w</i> kuko rikurikiwe n’irindi jwi rivuga mw’ijambo rimwe. </li> <li> Ibihimba ni: <br /> <i>/n-ka-urir-a/</i> <br /> <i>/n-ka-onger-a/</i> <br /> <i> /n-ka-ubak-a/ </i> <br /> <i> /n-ka-icar-a/ </i> <br /> Mw’ijambo ijwi a rikurikiwe n’ayandi avuga atangura itsitso bararisimba: <br /> <i> /n-k(a)-urir-a/ </i> <br /> <i> /n-k(a)-onger-a/ </i> <br /> <i> /n-k(a)-ubak-a/ </i> <br /> <i> /n-k(a)-icar-a/ </i> <br /> Muramenye: amajwi <i>a</i> na <i>i</i> arakunda kurondana akavyara <i>e</i>. Uturorero: <br /> amenyo = <i> /a-ma-inyo/ </i> <br /> <i> benshi = /ba-inshi/ </i>. </li> <li> kwa = <i>/ku-a/</i> <i>kwa</i> ni indongorazina, mugabo mu majambo abiri amajwi avuga akurikiranye, irya mbere bararisimba. </li> <li> <i>ka</i> = insanisha. </li> </ol>
    |-
    | 9. ny/nny || yaganye inzoga/ <br /> yagannye inzoga <br /> twarakanye ingoma/ <br /> twarakannye ingoma <br /> umuryango warahonye/ <br /> umuryango warahonnye || yaganye <br /> <br /> twarakanye <br /> <br /> warahonye || Urwaruka rusigaye ruvuga <i>ny</i>.
    |-
    | 10. k/g || <ol type=A> <li> ikiti/igiti <br /> ikikere/igikere <br /> nya gikoko kica <br /> kipfira hano/ <br />  nya gikoko gica <br /> gipfira hano. </li> <li> igikere na co kiti/ <br /> igikere na co giti </li> <li> igitabu kitubwira/ <br /> gitubwira </ol> || <ol type=A> <li> igiti <br /> igikere <br /> nya gikoko gica <br /> gipfira hano.</li> <li> kiti </li> <li> kitubwira </li> </ol> || <ol type=A> <li> Amajwi agumye <br /> y'inyitangizo <br /> arahinduka akoroha <br /> iyo itsitso <br /> ry'ijambo <br /> ritangurwa <br /> n'irigumye </li> <li> Kwandika ukurikije <br /> imvugo y'Abarundi </li> <li> kitubwira = <br /> <i> /ki-tu-bwir-a/ </i> <br /> <i> ki- </i> = iny. <br /> <i> -tu- </i> = ind. <br /> <i> -bwir- </i> = its. <br /> <i> -a </i> = agas. <br /> Inyitangizo <br /> n'itsitso  <br /> ntibikurikirana. </li> </ol>
    |-
    | 11. n/ny || iryungane/iryunganye || iryungane || ni ryo rimenyerewe
    |-
    | 12. n/nm || nmaze/maze <br /> yanmenye/yamenye || maze <br /> yamenye || Ni yo nyandiko ibangukiye abantu batari abahinga.
  |}
|}

<li> INGORANE ZIFATIYE K’UGUTANDUKANYA AMAJAMBO MU RYUNGANE </li>

{| style="width:100%; background:transparent"
| align="left" |
  {| class="wikitable"
    !UTURORERO TW'INGORANE !!IRYAPFUNDITSWE!!INSIGURO CANKE IMVO
    |-
    | 1. Ivyo ari vyo vyose/ <br /> Ivy'ari vyo vyose || Ivyo ari vyo vyose || Mu ryungane amajambo yose arandikwa.
Muramenye: iyo ako kajambo '' ivyo '' ari ins. nsanisha, ijwi '' o '' risubirirwa n'agakwabu ko hejuru imbere y'ijwi rivuga. <br /> <br /> Uturorero: <br /> '' Ivy '' 'aha vyama mu nzira. <br /> '' Ivy '' 'abakuru birubahwa. <br /> <br /> No ku zindi nsigarirazina nsanisha ni hamwe: <br /> '' Ak '' 'imuhana kaza imvura ihise. <br /> '' Iz '' 'umutware ziratashe. <br /> '' Ab '' 'ino ni ko bameze.
    |-
    | 2. Yohani yari iguye/ <br /> Yohani yari aguye || Yohani yari aguye || Umugwi wa mbere w'amazina ufise inyitangizo rukozi a-. Abavuga <i> yari iguye </i> barahuba kuko basimba ijwi rya kabiri aho gusimba irya mbere.
    |-
    | 3. <ol type=A> <li> Yohani na Petero bajanye/vyajanye </li> <li> Yohani na ya nyabu bajanye/vyajanye </li> <li> Yohani na ya ntebe baguye/vyaguye </li> </ol> || <ol type=A> <li> bajanye </li> <li> vyajanye </li> <li> vyajanye </li> </ol> || Inyitangizo rukozi y’umugwi wa kabiri w’amazina ni <i> ba-</i>, igihe ata gikoko canke ikintu kirimwo. Muri ico gihe ica iba <i> bi-</i>.
   |-
   | 4. <ol type=A> <li> Amazina y'urunani y'urusangi <ol type=1> <li> Amazina y'ubucuti </li> <li> Izina ry'urunani rigizwe n'amazina abiri </li> <li> Amazina abiri afatanijwe n'insanisha </li> <li> Amazina agizwe n'amavuga abiri </li> <li> Amazina y'urunani agizwe n'ayandi majambo adasangiye ubwoko </li> <li> Amazina yunzwe n'agace <i> nya </i> canke <i> ene </i> </li> </ol> <li> Amazina y'urunani y'uruharo <ol type=1> <li> Amazina arimwo insanisha </li> <li> Amazina atarimwo insanisha </li> <li> Izina riherekejwe n'utundi tujambo turirangura </li> </ol> </li> </ol> || <ol type=A> <li> <ol type=1> <li> serugo, inarugo, sokuru, nyokuru, marume, sowanyu, mwenewanyu, datawacu, karumunake, ... </li> <li> inka – muntu <br /> umwana - mugabo </li> <li> inka y'irembo <br /> inkono y'itabi </li> <li> somambike <br /> igisoromandandura </li> <li> ikibonamaso <br /> amayirabiri</li> <li> umunyabwoba <br /> Umwenengwe <br /> akenese </li> </ol> <li> </li> <ol type=1> <li> Maguru ya nyarwari <br /> Rukundo rwa Ntare </li> <li> Rutegeramisi <br /> Kibikizozejo <br /> Ndayamutaye </li> <li> Rufuku rwafukuye <br /> Uburundi <br /> <br /> Kivumu kitari <br /> ikivumuvumu </li> </ol> </li> </ol> || <ol type=A> <li> <ol type=1> <li> Amazina y'ubucuti yandikwa mw'ijambo rimwe </li> <li> ayo mazina atandukanywa n'agakwego </li> <li> Ayo mazina yandikwa mu majambo atatu </li> <li> Ayo mazina yandikwa mw'ijambo rimwe </li> <li> Ayo mazina yandikwa mw'ijambo rimwe </li> <li> Ayo mazina yandikwa mw'ijambo rimwe </li> </ol> <li> <ol type=1> <li> Ayo mazina yandikwa mu majambo atatu </li> <li> Ayo mazina yandikwa mw'ijambo rimwe </li> <li> Iryo zina riraheza rikandikwa ukwaryo, ayandi majambo na yo akandikwa ibisanzwe. </li> </ol>  
|-
| 5. <ol type=A> <li> '' nyene '' <ol type=1> <li> Nyene + izina </li> <li> Nyene + irivuga <br /> nyene + ins. </li> </ol> <li> '' nyene '' <ol type=1> <li> mwene + izina ry'urusangi </li> <li> mwene + izina ry'uruharo </li> </ol> || <ol type=A> <li> <ol type=1> <li> nyenigihugu <br /> nyeningoma <br /> nyenurugo <br /> nyeninzu <br /> nyenicubahiro </li> <li> nyene kurima <br /> nyene vyo <br /> nyene ho </li> </ol> <li> </li> <ol type=1> <li> mwene senge <br /> mwene nyinabo </li> <li> mwene Nteturuye </li> </ol> || <ol type=A> <li> <ol type=1> <li> Vyandikwa mw'ijambo rimwe. </li> <li> Vyandikwa mu majambo abiri. </li> </ol> <li> </li> <ol type=1> <li> Vyandikwa mu majambo abiri. </li> </ol> </li> </ol>                   
|-
| 6. amazi yo gukaraba/ <br /> Amazi y'ugukaraba <br /> <br /> Umwete wo kwiga/ <br /> Umwete w'ukwiga || Vyose birashoboka. <br /> Mw'isomerwa umunyeshure <br /> azokwandika ico yumvise. || Abarundi babivuga vyose.  
|-
| 7. <ol type=A> <li> Mu kubikora/ <br /> mukubikora <br /> <br /> Mu kunebwa/ <br /> mukunebwa </li> <li> Yuriye ku nzu/ <br /> kunzu <br /> <br /> Yinjiye mu nzu/ <br /> munzu </li> <li> Ku shami/kw'ishami <br /> ku nzu/kw'inzu </li> </ol> || <ol type=A> <li> mu kubikora <br /> <br /> mu kunebwa </li> <li> Yuriye <br /> ku nzu <br /> <br /> Yinjiye <br /> mu nzu </li> <li> kw'ishami <br /> ku nzu </li> </ol> || <ol type=A> <li> </li> <ol type=1> <li> '' ku '' na '' mu '' ni utujambo twisangije ubwoko, tudakwiye gufatana n'ijambo turongoye. </li> </ol> </li> </ol>        
|-
| 8. mu ko/muko <br /> ndabikora ubanza <br /> kumpera || mu ko || Iyi sahwanya igizwe na zibiri '' mu '' + '' ko '' . <br /> Ni hamwe na: <br /> '' mu kubikora '' , <br /> '' ko ndabikora '' . 
|-
| 9. <ol type=A> <li> I muhira/imuhira <br /> I ruhande/iruhande <br /> I mbere/imbere <br /> Inyuma/inyuma </li> <li> I Bujumbura/Ibujumbura </li> <li> Ha ruguru/haruguru <br /> Ha mbavu/hambavu <br /> Ha mbere/hambere <br /> Ha nyuma/hanyuma </li> <li> Iwanje/iwa nje <br /> Ukwiwe/Ukw'iwe </li> <li> ha + irivuga || <ol type=A> <li> I muhira <br /> Iruhande <br /> Imbere <br /> Inyuma </li> <li> I Bujumbura </li> <li> haruguru <br /> hambavu <br /> hambere <br /> hanyuma </li> <li> iwanje <br /> ukwiwe </li> <li> ha gupfa <br /> wozanzama <br /> <br /> ha kurya wonywa || Indongorazina '' i '' , na '' ha '' <br /> zirongoye izina, vyandikwa <br /> mw'ijambo rimwe, kiretse <br /> iyo zirongoye izina <br /> ry'uruharo, no mw'ijambo <br /> '' i muhira '' . Muri iryo jambo <br /> hari aho batanavuga iyo <br /> ndongorazina. Ahandi hose <br /> izo ndongorazina zihindura <br /> amazina mu ntumbuzi <br /> <br /> D. Indongorazina iri muri satunga birafatana. <br /> <br /> E. '' ha '' = hako. <br /> Ni sahwanya.      
|-
| 10. <ol type=A> <li> Aho haragutse <br /> nayo/na yo hano haraga </li> <li> Naho/na ho <br /> niwagaruka </li> <li> Nako/na ko <br /> umengo araje </li> <li> Noneho/none ho <br /> araje|| <ol type=A> <li> nayo </li> <li> naho </li> <li> nako </li> <li> noneho || Ayo majambo yose ni za sahwanya. Uduce '' ho '' , '' ko '', '' yo '', nta co dusigura.   
|-
| 11. <ol type=A> <li> N'aho/naho <br /> wogaruka sinoguha </li> <li> N'iyo/niyo woza <br /> sinokubona || <ol type=A> <li> n'aho </li> <li> n'iyo || Ngaha sahwanya zigizwe na zindi zibiri: <br /> '' n'aho '' = '' na '' + '' aho '' , <br /> '' n'iyo '' = '' na '' + '' iyo '' .     
|-
| 12. Uwu mwaka na ho/naho <br /> nyene tuzokwimbura ||  na ho || '' na '' = sahwanya <br /> '' ho '' = ins. muv. ngufi.
|-
| 13. Imisi y'indwi || ku wa mbere <br /> uwa mbere <br /> uwa nyuma || Akajambo kerekana igiharuro <br /> '' mbere '' kaja ukwako, akerekana <br /> umurongo '' wa '', '' uwa '' gutyo <br /> , indongorazina '' ku '' gutyo nyene. 
|-
| 14. Ins. muv. ngufi + <br /> uduce '' ho '' , '' ye '', '' e '', '' he '' . || Jeho, tweho, weho, <br /> yemwe, yewe, ewe, <br /> emwe, hemwe, hewe ||Utwo duce nta bwoko twisangije, <br /> twunga ins. muv. 
|-
| 15. Ins. muv. ngufi + '' nyene '' || <ol type=1> <li> jenyene = <br /> nta we turi kumwe </li> <li> je nyene = <br /> jewe nyene </li> <li> bonyene = <br /> nta we bari kumwe </li> <li> bo nyene = <br /> bobo nyene || Ins. muv. ngufi zirongora agace '' nyene '' birafatana, <br /> kiretse zikoreshejwe mu kibanza c'ins. muvugwa ndende.
|- 
| 16. <ol type=A> <li> ngo ego/ngw'ego <br /> ngo uyu muntu/ <br /> ngw'uyu muntu aze </li> <li> kugira ngo aze/ <br /> kugira ngw'aze </li> <li> uko aje/ukw'aje <br /> </li> <li> ko ushitse/ <br /> kw'ushitse || <ol type=A> <li> ngo ego <br /> ngo uyu muntu aze </li> <li> kugira ngo aze </li> <li> uko aje </li> <li> ko ushitse || Ijwi '' o '' rihereza sahwanya zimwezimwe '' ngo, kugira ngo, ko, uko, yuko '' rikurikiwe n'ijwi rivuga ritangura irindi jambo, n'aho ritavugwa rirandikwa.  
|-
| 17. <ol type=A> <li> Ni umuntu/n'umuntu <br /> Si umuntu/s'umuntu </li> <li> Abenshi ni ko bavuga/ <br /> Abenshi niko bavuga <br /> <br /> Abenshi si ko bavuga/ <br /> Abenshi siko bavuga <br /> <br /> Ego ni ko/ego niko <br /> <br /> Oya si ko/oya siko </li> <li> Avuga ko/avugako <br /> <br /> </li> <li> Bakame rero ni ko/ <br /> niko kwibaza ruti <br /> <br /> </li> <li> Ni uko/nuko batevye mba ngiye <br /> <br /> </li> <li> Nuko/ni uko <br /> mukunzi muhire <br /> <br /> Ni uko/nuko rero <br /> Bakame rukagenda <br /> <br /> Ego ni uko/nuko <br /> Oya si uko/suko <br /> <br /> </li> <li> Ivyo ni vyo/nivyo <br /> mvuga <br /> <br /> Ivyo si vyo/sivyo <br /> mvuga <br /> <br /> Iyo ni yo/niyo <br /> mvo <br /> <br /> Iyo si yo/siyo <br /> mvo || <ol type=A> <li> Ni umuntu <br /> Si umuntu </li> <li> Abenshi ni ko <br /> bavuga <br /> <br /> Abenshi si ko <br /> bavuga <br /> <br /> ego ni ko <br /> oya si ko </li> <li> avuga ko </li> <li> ni ko </li> <li> Ni uko batevye </li> <li> ni uko mukunzi <br /> muhire <br /> <br /> ni uko rero <br /> Bakame rukagenda <br /> <br /> Ego ni uko <br /> Oya si uko </li> <li> Ivyo ni vyo <br /> mvuga <br /> <br /> Ivyo si vyo <br /> mvuga </li> <li> Iyo ni yo mvo <br /> <br /> || Inshozi '' ni '' na '' si '' ni utujambo turi <br /> ukwatwo, kamwe kakaba inyemezi <br /> akandi impakanyi. <br /> <br /> Utwo tujambo dutegerezwa kuguma ukwatwo kuko dushobora gusubirira amavuga mu mungane atagira amavuga. <br /> <br /> Intumbuzi y'ukwemera '' ko '' ikurikiye irivuga canke inshozi biratandukana.     
|-
| 18. Ni mwinjire/ <br /> nimwinjire <br /> <br /> Nti mwinjire/ <br /> ntimwinjire <br /> <br /> Si ndabishaka/ <br /> sindabishaka || Nimwinjire <br /> <br /> ntimwinjire <br /> <br /> sindabishaka || Igihe utujambo '' ni '' na '' si '' ari <br /> imenyetso nyemezi canke mpakanyi <br /> z'irivuga, duca dufatana n'iryo rivuga.
|-
| 19. Ng'uyu/nguyu <br /> ng'abariya/ngabariya || Ng'uyu <br /> ng'abariya || Inshozi '' ng '' iguma ukwayo kuko n'aho <br /> yama ifatanye n'ins. rugena, yisangije ubwoko. 
|-
| 20. Ata cigeze/atacigeze <br /> Nta cigeze/ntacigeze <br /> Nta wurya/ntawurya <br /> akatamugoye || ata cigeze <br /> nta cigeze <br /> nta wurya <br /> akatamugoye || Utugetugetu tw'uguhakana '' nta '' na '' ata '' tuja <br /> ukwatwo kuko ari amajambo yisangije ubwoko
|-
| 21. Kugira ngo/kugirango || Kugira ngo || Iyo sahwanya igizwe na zindi zibiri: <br /> '' kugira '' na '' ngo '' . 
|-
| 22. <ol type=A> <li> Nkûkó/nk'ûkó <br /> <br /> </li> <li> Nkǔko/nk'ǔko || <ol type=A> <li> nk'ûkó </li> <li> nk'ǔko || <ol type=A> <li> Iyi sahwanya igizwe na zindi zibiri: <br /> '' nka '' na '' uko '' . </li> <li> Aya majambo ni abiri, rimwe ni sahwanya, <br /> irindi ni ins. rugena yubakiwe ku ndongorazina.     
|-
| 23. Avuze yuko/y'uko <br /> ataza || yuko || Sahwanya ni '' yuko '' kuko '' y '' ntiyoba insanisha. 
|-
| 24. Ins. rugena + '' ri '' || Uwo ari <br /> we wese <br /> <br /> Ico ari <br /> co cose || Ijwi '' o '' rihereza ins. rugena irongoye irivuga <br /> '' -ri '' rirandikwa.  
|-
| 25. Nzoza ejo/ <br /> Nzozejo || Nzoza ejo || Irivuga ritegerezwa kwirebanga.
|-
| 26. <ol type=A> <li> Ejo bundi/ejobundi <br /> <br /> </li> <li> Hirya y'ejo/hiryayejo || <ol type=A> <li> ejobundi <br /> <br /> </li> <li> hirya y'ejo || <ol type=A> <li> Iyo ntumbuzi yandikwa mw'ijambo rimwe <br /> <br /> </li> <li> Iyo ntumbuzi igizwe n'amajambo abiri <br /> afatanijwe n'insanisha.        
|-
| 27. Igitabu <br /> ciwanje/c'iwanje || <ol type=1> <li> ciwanje = <br /> canje </li> <li> c'îwânjé = c'i muhira || Bivana n'ico bashaka kuvuga: <br /> '' canje = /ki-a-nje/ <br /> ciwanje = /i-a-iwa-nje/ <br /> c'îwânjé = /ki-a-i-iwa-nje/ '' 
|-
| 28. '' Na '' , '' nka '' + Ins. Muv. ngufi || nanje, nkanje, <br /> na je, nka je, <br /> na bo, nka bo, <br /> na vyo, nka vyo, <br /> na co, nka co || Insigarirazina muvugwa ngufizikurikiye <br /> sahwanya '' na '' na '' nka '' biratandukana, kiretse <br /> kuri '' nanje '' na '' nkanje '' kubera ko iyo '' nje '' itabaho yonyene. 
|-
| 29. Irivuga + <br /> + sahwanya '' ko '' || Sinzi ko nzoza <br /> ejo. <br /> <br /> bavuga ko babizi || Iyi sahwanya '' ko '' bayandika ukwayo, <br /> ishobora gusubirira '' yuko ''.   
|-
| 30. Na ko/nako <br /> nkako/nka ko || nako <br /> nkako || Vyandikwa mw'ijambo rimwe kuko '' ko '' nta <br /> bwoko kisangije. <br /> '' Nako umengo araje. <br /> Kukaba nkako ''    
|-
| 31. <ol type=A> <li> Irivuga + intumbuzi y'ikibanza <br /> '' ko '' , '' ho '' , '' yo '' , '' mwo '' . <br /> <br /> </li> <li> Irivuga + ins. muv. ngufi <br /> '' ko '' , '' ho '' , '' yo '' . || <ol type=A> <li> shirako, <br /> shirayo, <br /> shiramwo, <br /> shiraho, <br /> <br /> hariyo, <br /> hariho, <br /> harimwo, <br /> hariko, <br /> <br /> mfisemwo, <br /> mfiseho, <br /> mfiseko, <br /> mfiseyo. <br /> <br /> </li> <li> Bihereze Imana <br /> Bihereze '' yo ''. <br /> <br /> Shira ka kayabu <br /> kandi urabe yuko <br /> wahaye '' ko '' . <br /> <br /> Ubwo badodoye '' ho '' ? || <ol type=A> <li> Izi ntumbuzi uko ari zine: '' ko, ho, yo, mwo '' <br /> zikurikiye irivuga zitegerezwa gufatana na ryo. <br /> <br /> </li> <li> Igihe utujambo '' ko, ho, yo, '' ari <br /> ins. muv. ngufi, twandikwa ukwatwo.     
|-
| 32. Irivuga mperekeze <br /> '' ri '' + '' ko '' || Uriko urarima <br /> twariko turiga || Irivuga '' ri '' iyo ari mperekeze, rirafatana n'agace '' ko '' .  
|-
| 33. Amajambo yisubiriza ||canecane <br /> bukebuke <br /> buhorobuhoro || Ayo majambo yandikwa mw'ijambo rimwe.   
  |}
|}

<li> UTUMENYETSO TWO KURUHUKA </li>

Twagumije utwari tuhasanzwe kuva na kera:

{| style="width:100%; background:transparent"
| align="left" |
  {| class="wikitable"
    ! INOMERO !! IZINA !! INYANDIKO 
    |-
    | 1. || akaburungu || . 
    |-
    | 2. || agakwabu || ,
    |-
    | 3. || utuburungu tubiri duhagaze || :
    |-
    | 4. || kaburungu kuri gakwabu || ;
    |- 
    | 5. || twa mugina || « » canke " "
    |- 
    | 6. || kabaza || ?
    |-
    | 7. || gatangazi || !
    |-
    | 8. || agakwego || -
    |-
    | 9. || utuzitizo || ()
    |-
    | 10. || ngezaho || ...
  |}
|}

'''Muramenye''': <br />

Agakwabu ko hejuru (apostrophe) ni ako gutandukanya amajambo abiri igihe irya mbere ari akagetugetu. <br />
Uturorero: '' inkono y'itabi, ibikoko vyo mw'ishamba, amazi yo kw'iteke '' <br />
Nta gakwego rero kazosubira gukoreshwa mu gutandukanya bene ayo majambo.

<li> IKORESHWA RY'URUDOME RUKURU </li> 

<ol type=A> <li> Urudome rukuru rukoreshwa mu gutangura iryungane, inyuma y'akaburungu, ya kabaza na gatangazi no hagati ya twa mugina. </li> <li> Rukoreshwa kandi mu gutangura izina ry'uruharo. </li> <li> Ingorane zimwezimwe: <ol type=1> <li> Ukwigisha ikirundi, igifaransa, icongereza. <br /> '' Amazina y'indimi tuyafata nk'amazina y'urusangi, ni co gituma atangurwa n'urudome rutoyi. '' </li> <li> Abarundi, Abanyarwanda, Ababirigi, Abanyamerika. <br /> '' Izina ry'abanyagihugu rifatwa nk'iry'uruharo igihe bafatiye hamwe bose ata kubaharura. '' <br /> Uturorero: '' Abarundi benshi barize, Ababirigi bamwebamwe bavuga igifaransa. '' </li> <li> Twari kumwe n'umurundi umwe, abanyarwanda babiri hamwe n'abanyamerika icumi na bane. <br /> '' Ngaha harimwo uguharura, ni co gituma izina ry'abanyagihugu rica rifatwa nk'iry'urusangi. '' </li> <li> Igihugu c'Uburundi, ca Kongo. Intara ya Afirika, y'Uburaya. <br /> '' Amazina y'ibihugu n'ay'intara ni amazina y'uruharo. '' </li> <li> Abanyakarama, Abatare, Abavubikiro. <br /> '' Amazina y'umuryango afatwa nk'ay'uruharo. '' <br /> Uturorero: '' Abavubikiro nka bose barahonye, Abanyakarama benshi bari abatware. '' </li> <li> Twajanye n'umunyakarama umwe, abatare babiri n'abavubikiro icumi na bane. <br /> '' Ayo mazina aca afatwa nk'ay'urusangi kuko harimwo uguharura. '' </li> <li> Muramenye ko muri Afirika y'epfo hari amacakubiri y'abera n'abirabure. <br /> '' Amazina yerekana ubwoko bw'abantu afatiye ku rukoba afatwa nk'ay'urusangi. '' </li> </ol> </li> </ol>

<li> UTWATUZO </li>

Turavye ibitabu vy'ikirundi biri mu mashure yisumbuye, dusanga ibikurubikuru ari ivya Patiri NTAHOKAJA. Mu mashure menshi bakoresha utwatuzo turi muri ivyo bitabu. Na two ni utu:
<ol type=1> <li> agakwego hejuru y'amajwi arandira: '' sēsa, shīma, rāmba. '' </li> <li> akarasago ku majwi ameze nk'ayaduga bwampi: '' ishámi, umutwé. '' </li> <li> agatemere kubitse ku majwi ahinze amanuka: '' umuvyêyi, ibêre, irêmbo, umubânyi. '' </li> <li> agatemere kagaramye ku majwi ahinze aduga: '' icěse, umutǔmba, umwǎmi, umwǎnya. '' </li> <li> utuburungu tubiri turambitse ku majwi aduga y'urunani: '' böse, twëse. '' </li> </ol>

Utwo twatuzo n'ubu ni two bazoba barakoresha, ariko dutegetswe mu nyigisho y'indimburo y'ikirundi gusa.
</ol>

== Indīmbūro ==
=== Ibihĭmba vy'îmvúgo ===
==== Amajāmbo ahīndúka ====
===== Irivúga =====
Irivúga ni ijāmbo ryērékana kamére, umugămbi cânké igikórwa.

===== Ingéreká =====
Ingéreká ní ijāmbo bageréka kw’īzína ngo ririrăngūre, máze ayo majāmbo abiri agasāngira inyîtāngizo. Ingéreká ziri ubwôko buné:

1.	Ingéreká ndôndōzi irāngūra izína igerétswekó mu kwěrekana akarānga kâryo. akarorero:inkoni ndende.ndende ni ingereka ndondozi
.
2.	Ingéreká kabazá irāngūra izína igerétswekó mu kurirōnderera insígūro itōmôye bícīye mu kubáza. Akarorero: Amavuta maki?.maki ingereka kabaza.
3.	Ingéreká ntāntígiri irāngūra izína igerétswekó mu kwěrekana ukó ibīntu bīngána aríko itádomyé urutoke ku gitígiri.Akarorero:Yazanye amavuta menshi.menshi ni ingereka ntantigiri.
4.	Ingéreká rutānyá irāngūra izína igerétswekó mu kuvângūra icó iryo zína ryērékana n’íbïndi. </br>

Ra. Ne.: 
1.	Ingéreká ikuríkiye inshōzi, irivúga, insígarirazína cânké akăndi kajāmbo kadahīndúka, iguma arí ingéreká igihe bibonéka yûkó igerétswe kw’īzína. Akarorero: Uyu mugabo ni munini(munini ni ingereka)
2.	Ingéreká irashóbora kuvámwó ingereka-nsígarirazína, ingéreká-zína canké irivúga mvângéreká

===== Insígarirazína-ngéreká n'însígarirazína =====
Insígarirazína-ngéreká ní ijāmbo bageréka kw’īzína ngo ririrăngūre, aríko ayo majāmbo abiri ntăsāngire inyîntāngizo. Iyó insígarirazína-ngéreká isigáriye izína igerétswekó ica icîka insígarirazína.

1.	Insígarirazína muvugwá: ni ijāmbo risigárira uwuvúga, uwubárirwa, cânké ikivúgwa. </br>
a.	Izĭrebānga: zishobora kubá iz’ímivúgwa cânké izisígarira amazína, ndēnde cânké ngúfi. </br> 
b.	Izifátanye n’írivúga: zishobora kubá iz’ímivúgwa cânké izisígarira amazína. </br>
Ra. Ne.: Ntā nsígarirazína-ngéreká muvugwá ibáhó. </br>
2.	Insígarirazína-ngéreká n’însígarirazína rugená: ni ijāmbo rigenékereza izína rigerétswekó. </br>
3.	Insígarirazína-ngéreká n’însígarirazína nsānîsha: ni ijāmbo ryērékana isâno rirí hagáti y’íbīntu bibiri, icó rigerétswekó hamwé n’íkïndi. </br>
4.	Insígarirazína-ngéreká n’însígarirazína satūngá: ni ijāmbo ryērékana nyené ibīntu n’îsâno afitániye n’íbīntu vyîwé. </br>
5.	Insígarirazína-ngéreká n’însígarirazína gaharûra: ni ijāmbo ryērékana ukó ibīntu bīngána ríbicīshije ku gitígiri cânké ku guhárūra. </br>
6.	Insígarirazína-ngéreká n’însígarirazína gaharûra gatōndēsha murōngo: ní ijāmbo ryērékana ikibănza ikīntu giheréreyemwó mu rutŏnde rufatíye ku guhárūra. </br>
7.	Insígarirazína-ngéreká n’însígarirazína kabazá: ni ijāmbo ryērékana ibīntu ivyó arí vyó, ahó bibarízwa canké ukó bīngána ríbicíshije mu kubáza. </br>
8.	Insígarirazína-ngéreká n’însígarirazína ntatānyá: mu rudênde, ni ijāmbo ryerékana ikīntu kitagabánije cânké kirí mu murōngo w’íbïndi; mu bwĭnshi, ni ijāmbo rikorániriza mu mugwi umwé ibīntu rirāngûra. </br>
9.	Insígarirazína-ngéreká n’însígarirazína rutānyá: ni ijāmbo rifatira ibīntu bimwé ukwāvyó ibĭndi ukwāvyó.

==== Amajāmbo adahīnduka ====
===== Inshōzi =====
Inshōzi ní ijāmbo rimezé nk’írivúga aríko ridashobóra guhâdikirizwa.

===== Indôngōrazína =====
Indôngōrazína ní ijāmbo ryāmá rírōngōye izína kăndi rikērekana ikibănza.

<ref></ref>===== Sahwānyá =====
Sahwānyá ní ijāmbo rihwānyá amajāmbo asāngíye ubwôko cânké ingīngo zibiri mu ryŭngāne. Ziri ubwôko butatu: </br>
1.	Sahwānyá isāngânya: ihwānyá amajāmbo cânké ingīngo zisāngíye ubwôko cânké zifitániye isâno ryā kárāngûra. </br>
2.	Sahwānyá ihitîshamwó: yērekana yûkó bahitámwó ikīntu kimwé murí bibiri. </br>
3.	Sahwānyá y’ámadĭdāne: yērekana yûkó bakēkéreza, atā nyíshu itōmôye bashobóra gutânga.

===== Intūmbūzi =====
Intūmbūzi ní ijāmbo ritūmbûra icîyumvīro c’írivúga, c’îngéreká, c’însígarirazína cânké c’íyïndi ntūmbūzi. Ziri ubwôko indwi: </br>
1.	Intūmbūzi y’íkibănza </br>
2.	Intūmbūzi y’ígihe </br> 
3.	Intūmbūzi y’úkugéne </br>
4.	Intūmbūzi y’úkūnganya cânké y’încúro </br>
5.	Intūmbūzi y’úkubáza </br>
6.	Intūmbūzi y’úkwëmera </br>
7.	Intūmbūzi y’úguhakana

===== Inkébuzo =====
Inkébuzo ní ijāmbo rikorêshwa mu gukébura uwó mugānira.

===== Gatăngāzi =====
Gatăngāzi ní ijāmbo umūntu avugá kugíra ngo aserúre akamúbakiye ku mutíma, arí ukunêzērwa, ugushīma cânké ukugaya.

===== Gakŭmbānya =====
Gakŭmbānya ní ijāmbo ryīgâna ukó ibīntu bigēndá aríko mū mvúgo ipfunyápfunye kăndi y’ínshushānyo, ukamēngo uravyîbónera cânké uravyîyúmvira.

=== Ibitabu vyăkorēshejwe ===

[[Category:Burundi]]
[[Category:Indimi]]
__INDEX__
__NEWSECTIONLINK__
<references />[https://web.archive.org/web/20210914083528/https://realconnected.online/2021/09/13/the-best-christmas-present-in-the-world-summary-notes-and-question-answers/ Best Christmas Present In The World]
