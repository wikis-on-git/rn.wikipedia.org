'''Ingoma z'[[Uburundi]]''' 


'''   Ingoma :'''

Ingoma ni igicurarangisho gikoreshwa mubijanyen'intambo n'umuziki kavukire kandi gifise agaciro gakomeye cane muri kahise k'uburundi.

Mu Burundi dufise intambo nyinshi zitandukanye kandi ziteye igomwe zitambwa na bose abakuru n'abato. Intambo dusanga zikomoka mu mihingo itandukanyey'igihuguariko Ingoma nico gikoresho gihambaye cane mugihugu c'Uburundi kandi ninayo izwi nka mpuzamakungu uburundi bwisangije (ico bita umurisho w'ingoma).

'''Ukungene ingoma iboneka:'''

Ingoma ibazwa mugiti citwa umuvugangoma baretse kigakura kikaba kinini cane hama bakacicira bagaheza bakakibaza.

'''Ukungene ingoma ikogwa(ibazwa):'''

Ingoma yabazwa mugiti citwa Umuvugangomabakakibaza nk'Isekuro ariko bakacimba(bagatobora) kugera kure cane gusumba uko babaza isekuro, hanyuma hejuru bagafukisha urushato rw'inka cane cane urw'imphizi(ishuri) kuko arirwo rwatuma ikomera bagaca barwita Icahi.

urworushato barubohera kumambo bashinze kumbiga(imperampera) hamwe babaza, izomambo nizo bita amabere y'ingoma.

'''Ibihimba gize ingoma:'''

'''-Icahi''': icahi ni urushato rw'inka cane cane ishuri babambira(bakanira) hejuru kuri cagiti bimba kimeze nk'isekuro, icahi nimaco bavuza(bakubitako);

   '''-Ubwami''': ubwami ni hagati na hagati kucahi ari naho keshi umurisho watumbera bariko bavuza ingoma;

   -'''Imbiga:''' imbiga ni imperanimpera kungoma ariko kumpande zo hejuru, imbiga kungoma nicokimwe nimbiga zibindi bintu vyose;

'''   -Uruhanga:''' uruhanga ni kuruhande rwo hephogatoya y'imbiga ariko kucahi nyene;

'''   -Amaso :''' ni intoboro z'aho batoboye icahi kugirango bakane ingoma;

'''   -Indasago:''' indasago ni ahantu hari hampande y'amaso haboneka umenga ni utugozi tubiri;

'''   -Urugori''': urugori ni ahantu hepho y'indasago hajishe nk'urugori nyene;

   -'''Umucisho:''' umucisho ni aho icahi giherera hajishe nk'urugori;

   '''-Incorogo''': incorogo ni udutoboro tumeze nk'amaso ariko turi impera aho icahi giherera;

'''   -Ibere:''' ibere ni imambo bashinga imperabakaboherako(bagakanirako) icahi, ibere ninaryo bakunze gufata mugihe bariko baraterura ingoma canke igihe bayiteruza amenyo bariko baratamba umurisho w'ingoma;

'''   -Imoko:''' imoko ni kugasunwa(kumutwe) w'ibere ry'ingoma, imoko y'ingoma ni nk'imoko nyene y'ibera ry'umuntu;

'''   -Inda:''' inda ni hagati na hagati kungomaupimye kuva epho(kumano) kugeza ruguru(k'uruhanga);

   -'''Umukondo:''' umukondo nihepho gatoya ugomba ushike kumubabo w'ingoma, nkuko bisanzwebimeze k'umuntu umukondo uri kunda y'ingoma.

'''   -Umubabo:''' umubabo ni umurongo baca hepho y'umukondo w'ingoma, umubano wogereranywa nka bwabudede bwo munda abakera bambara munda;

'''   -Intege :''' ni musi y'umubabo aho baba bagabanije nakamera nk'uwusongora kugirango ingoma ihagararire ahantu hatoya;

'''   -Inyamayakibizi''': inyamayakibizi iri musi y'intege hephogatoya;

'''   -Ino:''' ino ni hasi aho ingoma ihagararira.

'''akaranga hamwe na kahise k'ingoma z'Uburundi:'''

Akaranga k’igihugu c’Uburundi gashingiye ku bintu vyinshi kandi bituma igihugu kigira akaranga kagitandukanya n’ibindi bihugu. Muri ivyo harimwo Ingoma. Ingoma ifise insiguro nini muri kahise kuva ku ntwaro ya cami kugeza n'unomusi.

Kuva kera narindi ingoma yari Ifise ikibanza gikomeye mu buzima bw’Abarundi. Ingoma ivuze aho hambere hahise yaba ifise ico isiguye naho ubu atariko bikimeze, kuko muri kino gihe zivuzwa aho ari hose.Mu bisanzwe ziri imice itatu, zigatandukana bivanye n’ubunini bwazo, n’akamaro kazo mu gihe bariko bazivuza.

Hariho ingoma irongora izindi bita Inkiranya, habakaba zirya ngoma nini bita ibishikizo, n'ingoma ntonto bita amashako. Izo ngoma rero zibazwa cane cane mu giti citwa Umuvugangoma, ni kindi citwa umusave.

Kera ivyo biti bikorwamwo ingoma wasanga ari ibiti vy’inganzamarumbo, canke bigereranye. Ivyo vyavana n’ingoma bakeneye iyo ari yo. Baraheza bakabica mu mashamba yo mu ntara za kirimiro, eka no mu bibira nk'Itezamu Kayanza n'ahandi. Kubera ivyo biti vyacibwa n’abake kubera ingoma zitavuzwa na benshi, ivyo biti vyararonka umwanya wo gukura neza bikaba binini kuburyo buhagije bikabona kuvamwo ingoma nziza, mini canke igereranye bivanye n'ingano y'ingoma bashaka gukana.


Muri kino gihe ivyo biti bisa nibiriko birahona. Amashamba y’i Burundi nayo ubu arakingiwe, kuronka igiti c’umuvugangoma ntivyoroshe, iyo kibonetse kigurwa amahera atari make. 

'''Uko ingoma ifatwa muri kino gihe:'''

Muri kino gihe ingoma iracafise agaciro ariko si cane nkakera. Ndetse aho kibereye igicurarangisho kama uburundi bwiharije haciye haboneka n'itegeko rizigenga ndetse ryaranashijweko umukono.

Kuva kw’igenekerezo rya 20 gushika kurya 26 Munyonyo 2016 ubushikiranganji bw’urwaruka, inkino n’imico kama buhagarikiwe n’umukuru w’igihugu bwaratunganije indwi yahariwe ingoma z’Uburundi.

Kw'igenekerezorya25Gitugutu2017, Umukuru w’igihugu Petero NKURUNZIZA yashize umukono kw’itegeko ribuza abantu b’igitsina gore kuvuza ingoma, barekurirwa gusa gutamba intambo z’ikirundi z’abigeme ziherekeza umudihow'ingoma.

'''Igitumaabigeme batarekuriwe kuvuza ingoma:'''

Mumico n'imigenzo y'ikirundi abigeme ntibarekuriwe kuvuza ingoma kuko umwambaro w'abatimbo(abavuza ingoma) usa nuwerekana ibihimba bimwe na bimwe vy'umubiri nko mugikiriza ivyo bikaba ariikizira kubigeme, kandi umwambaro w'abatimbo hari naho urashobora gukenyuruka iyo bariko baratamba ivyo rero bibaye k'umwigeme koba ari akamaramaza imbere y'abantu ikindi naco kuberako ingoma ifise ibihimba vyitiranwa n'umwigeme nkuko vyanditse harugu murico gihe vyoba ari akamaramaza mugihe umwigeme yovuza ingoma kuko kwoba ari nk'ukwivuza.


[[Dosiye:Tambour_ouvert-Burundi.jpg|thumb|ingomaB]]
