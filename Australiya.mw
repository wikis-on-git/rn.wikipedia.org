[[File:Flag of Australia.svg|thumb|250px|<font color="grey">Ibendera ya Australiya</font>]]
[[File:Australia (orthographic projection).svg|thumb|250px|<font color="grey">Australiya</font>]]

Ubwenegihugu bwa '''Australiya''' n’intambwe ikomeye cane muri kahise kawe k’umwimukira. Ukuba umwenegihugu wa Australiya bimenyesha ko wiyemeje ko uzobandanya ivyo Australia iharanira n’ico iki gihugu kimaze. N’intango kandi yo kuba umunywanyi ashitse wa Australiya. N’intambwe izotuma uvuga uti "ndi Umunyaustraliya".

== Imisi ya mbere Abanyabulaya bimukira muri Australiya ==
Ukwimuka kw’[[Abanyabulaya]] kwatanguye igihe ubwato 11 buzanye abaciriwe urubanza rwo gufungwa, buzwi nk’ubwato bwa mbere (''First Fleet'') bwashitse buvuye mu Bwongereza kw’italiki [[26 Nzero]] [[1788]].

Muri ico gihe amategeko y’[[abongereza]] yari akaze cane k’uburyo amafungiro atari agishobora kwakira abantu benshi nk’abo k’uvyaha vyabo. Kugira batorera umuti iyi ngorane, Leta y’[[Ubwongereza]] yaciye ifata umugambi wo gutwara abo banyororo mu kindi gice cisi: igihugu c’ubukoloni gishasha arico “New South Wales”.

Bulamatali wa mbere w’ubwo bukoloni bwa New South Wales yitwa kapiteni Arthur Phillip.
Yaratoreye umuti ingorane nyinshi mu gihe ca mbere Abanyabulaya bimuka. Ubwo bukoloni bwaratabarutse kandi buraterembere bubifashijwemwo n’abanyororo n’abimuka baza barashika, Iyo koloni yarakuze kandi iriteza imbere. Izindi koloni zaciye zishingwa mu bindi bice vy’igihugu.

== Igihugu ca Australiya ==
Mu myaka yakurikiye, izo [[koloni]] uko zari zitandukanye zaciye ziharira ingene zoba igihugu kimwe. Mu 1901, amakoloni yose yaciye yiyunga agira igihugu kimwe bise ''Commonwealth of Australiya''. Muri ico gihe, abantu ba Australiya bangana imiliyoni 4. Iki gitigiri ntiharimwo Benagataka.

== Intara n’ibice vyisunga intara vya Australiya ==
Ico bita Commonwealth ni intara n’ibice vy’intara vyiyunze. Hari intara zitandatu n’ibice vy’intara bikuru bibiri. Canberra ni umurwa mukuru w’igihugu, intara yose n’igice gikukira intara ifise umurwa mukuru wayo.

{| border="0" cellpadding="5" cellspacing="5" 
|- bgcolor="#aaaaaa" 
|Intara
|Umurwa mukuru

|- bgcolor="#dddddd" 
|New South Wales (NSW)
|Sydney

|- bgcolor="#dddddd" 
|Victoria (Vic.)
|Melbourne

|- bgcolor="#dddddd" 
|Queensland (Qld)
|Brisbane

|- bgcolor="#dddddd" 
|Western Australia (WA)
|Perth

|- bgcolor="#dddddd" 
|South Australia (SA)
|Adelaide

|- bgcolor="#dddddd" 
|Tasmania (Tas.)
|Hobart
 
|- bgcolor="#aaaaaa" 
|Ibice vyisunga intara
|Umurwa mukuru

|- bgcolor="#dddddd" 
|Australian Capital Territory (ACT)
|Canberra

|- bgcolor="#dddddd" 
|Northern Territory (NT)
|Darwin

|- bgcolor="#aaaaaa" 
|Canberra niwo kandi murwa mukuru wa Australiya
|}

== Umusi witiriwe Anzac ==
[[File:Anzac Cove encampment 1915.jpg|thumb|250px|<font color="grey">Anzac Cova (Turukiya)</font>]]

Umusi wa [[Anzac]] uhimbazwa igenekerezo rya 25 ry’ukwezi kwa Ndamukiza buri mwaka. Uwo musi wa Anzac wahawe iryo zina inyuma yaho intwaramiheto za Australiya na New Zealand zashika [[Gallipoli]] muri [[Turukiya]] mugihe c’intambara y’isi yose ya 1 kw’igenekerezo rya 25 z’ukwezi kwa [[Ndamukiza]] [[1915]].

Umusi wahariwe Anzac n’umusi twibuka ukwitanga kwa [[Abanyaustraliya]] bakoreye igihugu n’abandi baguye k’urugamba, tukibuka n’ingwano zabaye hamwe n’ibikorwa vyo kubungabunga amahoro. Dushimagiza kandi ukwitanga n’ubukerebutsi bw’abashingantahe n’apfasoni ba Australiya.

== ==
* → [[Amabendera ya Australiya]]

== ==
* [http://www.citizenship.gov.au/learn/cit_test/test_resource_book/_pdf/kirundi-testable.pdf Ubwenegihugu bwa Australiya / Igihuza Abanyagihugu, 2009]
* [http://www.immi.gov.au/living-in-australia/settle-in-australia/beginning-life/_pdf/kir.pdf Beginning a Life in Australia, Welcome to Australia, 2010 (Kirundi)]

[[Category:Australiya]]
